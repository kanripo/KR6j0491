# -*- mode: mandoku-view; -*-
#+DATE: 2016-06-08 11:18
#+TITLE: 訶利帝母真言經
#+PROPERTY: CBETA_ID T21n1261
#+PROPERTY: ID KR6j0491
#+PROPERTY: SOURCE Taisho Tripitaka Vol. 21, No. 1261
#+PROPERTY: VOL 21
#+PROPERTY: BASEEDITION T
#+PROPERTY: WITNESS T@YUAN
#+PROPERTY: LASTPB <pb:KR6j0491_T_000-0289b>¶¶¶¶¶¶¶¶¶¶¶¶¶¶¶¶
#+PROPERTY: LASTPB <pb:KR6j0491_T_001-0289b> ¶¶¶¶¶¶¶¶¶¶¶¶¶¶¶
#+PROPERTY: JUAN 1
¶
¶
¶
No. 1261¶
《訶利帝母真言法》¶
¶
特進試鴻臚卿大廣善寺三藏沙門大廣智¶
¶
¶
不空奉　詔譯¶

爾時訶利帝藥叉女。在佛眾會從座而起。五¶
體投地禮佛雙足。而白佛言。我有心真言。¶
猶如真多摩尼寶能滿一切意願。為利益安¶
樂閻浮提諸善女人及男女故及善女人。惟願世尊¶
哀愍聽許。我今說之。
<pb:KR6j0491_T_001-0289c>¶

真言曰。¶

唵引一弩弩麼(引)里迦(引)呬帝娑嚩(二合引)訶(引二)¶

若有女人不宜男女。或在胎中墮落斷敘不¶
收。皆由四大不宜男女不能調適。或被鬼神作諸障¶
難。或是宿業因緣不宜男女。應取白㲲或一¶
肘或一磔手或長五寸或隨意大小。畫訶利¶
帝母。作天女形像金色。身著天衣頭冠瓔¶
珞。坐寶臺上垂下兩足。於垂足兩邊畫二孩¶
子。傍寶臺立。於二膝上各坐一孩子。以左¶
懷中抱一孩子。於右手中持吉祥菓。畫師¶
應受八戒。其彩色中不用皮膠。畫像成已。淨¶
治一室嚴儀塗拭。以香泥作方壇。置像¶
壇中。以種種華散於壇上。復以甘脆飲食乳¶
糜酪飯及諸菓子閼伽香水。燒沈水香而¶
供養。像面向西持誦者面東。對像念誦每日¶
三時。時別誦一千遍。取月生五日起首。先誦¶
千萬遍。然後對像前念誦。所求一切事皆悉¶
圓滿。¶

又法女人欲得男女者。月經後澡浴。取黃牛乳¶
母子同色者。𤛗乳一升置銀器中。以右手¶
無名指攪乳。誦真言加持一千八十遍。然後¶
取服。至五日內則得有胎。¶

又法欲令他人歡喜敬愛者。或飲食菓子或
<pb:KR6j0491_T_001-0290a>¶
華或香。加持一百八遍。於真言句中加彼人¶
名。將與彼人則得歡喜敬受。¶

又法若有人作留難口舌者。畫彼人形左脚¶
踏之。誦真言一千八十遍則得無難。¶

又法欲令一切人歡喜。取牛黃末置銀器¶
中。准前以無名指攪誦真言加持一百八遍。¶
點於額上一切人見皆歡喜順伏。¶

又法若新衣服。對像前加持一百八遍。然¶
後取著一切人見亦皆歡喜敬愛。¶

又法若有惡夢。誦真言一百八遍。則得惡夢¶
消除。¶

又法若月蝕時。取酥五兩置器中。以金筯¶
攪。無間斷念誦加持。乃至月却得圓滿為¶
限。然後取一分供養訶利帝母。餘者漸喫。即¶
有胎孕所生男女聰慧福德　又法取牛膝根¶
作齒木。加持一百八遍嚼及揩齒。所出言詞¶
令人樂聞。意欲所求他人之事皆得隨意成¶
就　又法欲得壽命長遠者。取骨屢草嫩苗。¶
搵蘇蜜酪護摩七夜。夜別誦真言一千八。¶
十遍一擲火中則長壽。¶

又法欲得所為所作隨意成就者。每月生¶
五日二十日。塗飾道場散華。種種飲食乳糜¶
酪飯。及諸菓子閼伽香水。燒沈香薰陸以用¶
供養。先供養一切如來文殊師利菩薩普賢¶
等一切菩薩。然後供養我訶利帝母。何以故。¶
我本藥叉女。如來受與我三歸五戒菩提心¶
律儀戒。對諸十地菩薩故。是先供養諸佛菩¶
薩。供養已。對此像前誦一萬遍。所求事業皆¶
得滿足。
<pb:KR6j0491_T_001-0290b>¶

訶利帝母念誦法。¶

愛子心真言。¶

唵引一知(上)尾知(上)𩕳娑嚩(二合引)訶引二¶

印合掌屈二大拇指入掌中。誦心真言供養¶
訖。於頂上放二大拇指即散去。請召發遣皆¶
倣此印。以白檀香。橫量六指作童子形。具¶
足兩手各把菓子與人。頭上作三髻角子。於¶
閑靜處安置。誦真言萬遍。即現身問言。喚¶
我何事。隨心答之。取黃牛肉方寸。一加持一¶
燒日三時。滿四日得大自在隨意。¶

又法牛肉安悉香為丸。月八日三時念誦。¶
燒上香一千八遍。至十日已。夜半現大光相¶
得大神力。安悉香為丸一加持一燒日三時。¶
時別一千八遍五日調伏一切人。¶

又法百草花一一加持散身上。得千人衣食。¶

又法日誦真言燒蘇合香七日。見地下金藏。¶
已種種花菓飲食壇中供養。日日如是得一¶
切財寶。¶

又法安悉香和乳粥。一加持一燒七日。日三時¶
時別一千八遍。現身共語任意問。¶

又法被禁閉。誦一萬遍即解脫。治病加持菴¶
羅菓葉乳中漬燒加持。除一切病。¶
《訶利帝母真言法》